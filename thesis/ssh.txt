Przed przeprowadzeniem testu konieczna jest konfiguracja hostów wchodzących w skład
systemu. Nierzadko wymaga to uprawnień administratora, a biorąc pod uwagę, że
zadania zlecane są zdalnie, może to wprowadzać zagrożenie dla bezpieczeństwa
maszyn wchodzących w skład testowego środowiska.

Nasze rozwiązanie minimalizuje występujące ryzyko, zakładamy jednak kilka
faktow o środowisku, w którym test zostanie przeprowadzony.

Nie przewidujemy, aby nasz system był stosowany na jakichkolwiek maszynach
wchodzących w skład szkieletu ważnej sieci. Sama możliwość czasowej zmiany
konfiguracji interfejsów powoduje konflikt z ich głównym zastosowaniem.

Zakładamy, że system stosowany będzie przez developerów i studentów
dysponujących bądź to urządzeniami przeznaczonymi do wykonywania różnego
rodzaju eksperymentów bądź kilkoma komputerami domowymi, nad konfiguracją
których zwykle użytkownicy mają całkowitą kontrolę, a ich dostępność nie jest
bardzo istotnym czynnikiem.
