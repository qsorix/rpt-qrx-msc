\documentclass[00-praca-magisterska.tex]{subfiles}

\begin{document}

\chapter{Automatyzacja}
\label{automatyzacja}

Idea automatyzacji testów polega na przekazaniu ich wykonywania komputerom.
Celem jest tu oczywiście zaoszczędzenie czasu jaki pochłania praca testerów
ręcznie wykonujących testy.

Koncepcja ta jest bardzo popularna, gdyż możliwość zaoszczędzenia czasu zwykle
oznacza niższe koszty co w każdym projekcie spotyka się z aprobatą. Jak zauważa
James Bach w \cite{snake-oil}, przekonanie o oszczędnościach jest jednak mylne,
a świadomość problemów związanych z automatyzacją jest w branży informatycznej
bardzo niska.

Kierownictwo projektu informatycznego, chcąc wprowadzić proces automatyzacji
testów, często natrafia na trudności i ostatecznie musi się wycofać lub
zaakceptować dodatkowy koszt zamiast przewidywanych oszczędności. Jednym z
powodów jest fakt, że proces automatyzacji wydaje się być bardzo prosty, a
dopiero w czasie jego implementacji i adaptacji testów, odkrywa się pełną jego
złożoność \cite{automation-fail}.

\section{Cechy programu do automatyzacji}

Kolejna często popełniana pomyłka to drugorzędowe traktowanie narzędzi do
testowania. Automatyzacja procesu wymaga programu, który będzie to robił.
Program ten musi być rozwijany jak każdy inny projekt informatyczny, czesto
jednak traktuje się go jako proste i poboczne narzędzie, które powstanie
szybko, w związku z tym nie warto inwestować w jego długoterminowy rozwój.
Ostatecznie doprowadza to jednak do opóźnień związanych z brakiem możliwości
testowania, na czym cierpi cały projekt.  

MART pro-service solutions w \cite{automation-fail} przedstawia poniższe
wymagania funkcjonalne, jako niezbędne w narzędziu do automatyzacji testów:
\begin{itemize}
\item zapisywanie\footnote{\ang{logging}} przebiegu testu,
\item graficzny kreator scenariuszy testowych,
\item wykonywanie programów rozproszonych,
\item raportowanie,
\item zarządzanie zasobami laboratorium testowego,
\item współbieżne skrypty testowe,
\item przygotowanie i czyszczenie środowiska testowego,
\item wersjonowanie skryptów testowych,
\item dokumentacja.
\end{itemize}

Oraz uzupełnia ją o wymagania niefunkcjonalne, które często są w projekcie
pomijane:
\begin{itemize}
\item Architektura automatyzacji musi być rozszerzalna.
\item Wymagana jest możliwość instrumentacji w celu debugowania przebiegu testu.
\item Skrypty testowe muszą być modularne.
\item Należy rozważyć długoterminowe skutki decyzji dotyczących automatyzacji i
skupić się na osiągalnych celach.
\item Aby nie wprowadzać zbędnej złożoności, należy rozważać testy,
które można łatwo zoptymalizować.
\end{itemize}

Szczególnie interesujące są dwa ostatnie punkty. Podkreśla się, że nie każdy
test opłaca się automatyzować i należy skupić się na tych, których
automatyzacja jest prosta. W przeciwnym razie ryzykuje się nadmierne
komplikowanie aplikacji automatyzującej test, co w konsekwencji może uczynić ją
mniej użyteczną.

W artykule \cite{snake-oil} można znaleźć inne zestawienie wymagań
niefunkcjonalnych, którymi należy się kierować wybierając gotowe narzędzie do
automatyzacji testów. Wymagania te trafnie uzupełniają powyższą listę.
\begin{itemize}
\item użyteczność -- czy narzędzie posiada wymaganą funkcjonalność,
\item niezawodność -- czy narzędzie poprawnie pracuje przez długi okres czasu,
\item łatwość nauki -- czy narzędziem można się szybko zacząć posługiwać,
\item obługa -- czy funkcje narzędzia są łatwo dostępne i użytkownik nie popełni błedu korzystając z nich,
\item wydajność -- czy narzędzie jest wystarczająco szybkie, aby przyspieszyć proces testowania,
\item kompatybilność -- czy narzędzie współpracuje z technologią, jaka ma zostać przetestowana,
\item nieingerencyjność -- jak dobrze narzędzie naśladuje prawdziwego użytkownika.
\end{itemize}

W zależności od zastosowań, program automatyzujący testy często musi dodatkowo
wykonywać takie funkcje jak:
\begin{itemize}
\item wizualizacja przebiegu testu,
\item wizualizacja danych wejściowych,
\item możliwość generowania danych wejściowych,
\item analiza dużych zbiorów danych wynikowych,
\item ocena wyniku.
\end{itemize}

Wszystko to powoduje, że stworzenie lub wybranie idealnego narzędzia do
automatyzacji testów jest trudne i zespół tworzący produkt często musi
dostosować swoje testy do ograniczeń danego rozwiązania.

\section{Koszt automatyzacji}

Testy automatyzuje się, w celu obniżenia kosztów. Częstym błedem jest
pominięcie w całkowitym bilansie faktu, że chociaż pewne koszty znikają, w ich
miejsce pojawia się:
\begin{itemize}
\item koszt stworzenia automatyzacji,
\item koszt przeprowadzania automatycznych testów,
\item koszt utrzymywania testów automatycznych wraz ze zmianami w głównym
projekcie.
\end{itemize}

Proces automatyzacji wprowadza również kosz, który związany jest wyłącznie z
automatyzacją i w testowaniu ręcznym nie występuje:
\begin{itemize}
\item przypadki testowe muszą być dokładnie udokumentowane,
\item samo narzędzie automatyzacji i skrypty muszą być przetestowane i udokumentowane,
\item po każdym wykonaniu testów ktoś musi przeanalizowac wyniki aby odróżnić
fałszywe negatywy od rzeczywistych błędów,
\item radykalne zmiany w produkcie mogą się wiązać z tworzeniem testów lub całej automatyzacji od początku,
\item przypadki testowe muszą być przenoszone na inne platformy sprzętowo-programowe.
\end{itemize}

Kerry Zallar w \cite{practical-automated} zwraca uwagę, że testy wykonywane
automatycznie najlepiej spełniają swoją rolę kiedy mogą działać w dedykowanym
-- czyli też odizolowanym -- środowisku. Tylko wtedy można mieć pewność, że
środowisko to spełnia początkowe warunki testu i nic nie zmieni ich w czasie
jego trwania. Niezależnie od tego czy izolacja ta polega na wydzieleniu czasu,
gdzie testy mają wyłączność na użycie sprzętu, czy też zakup dedykowanych
urządzeń, wciąż wiąże się to z dodatkowym kosztem.

\section{Podsumowanie}

Doświadczenie pokazuje, że najwięcej błędów znajduje się w czasie przygotowania
i pierwszego wykonania testu. Test, którego warunek raz został spełniony,
rzadko pozwala odkryć nowe błędy. Z tego powodu realny zysk z automatyzacji ma
miejsce tam, gdzie, ze względu np. na ryzyko, opłacalne jest wielokrotne,
ponowne wykonywanie tych samych testów.

Automatyzacja nie eliminuje roli człowieka. Wciąż jest on potrzebny do
tworzenia i utrzymywania testów, a także analizy ich wyników. Osoba obsługująca
testy automatyczne często musi posiadać inne umiejetności niż ta, która
wykonuje je ręcznie. Przykładem może być umiejętność programowania, w celu
tworzenia skryptów testowych.

Ponieważ automatyzacja testów ma zarówno swoje zalety jak i wady, najlepszym
rozwiązaniem jest stosowanie obu rodzajów testów. Oznacza to też, że
automatyzacja najlepiej sprawdza się w pewnym spektrum zastosowań, a próba
wprowadzenia jej w nieodpowiednich przypadkach, będzie trudna i nieopłacalna.

\end{document}
